---
id: 10
title: "5 témat, po kterých PHP programátoři touží"
perex: "Zajímá české a slovenské programátory spíš intro do Gitu nebo Symfony pro pokročilé? Chtějí spíš týdenní výuku nebo víkendovou? Celý den nebo jen pár hodin? Na tyto a další otázky jsme měli jen subjektivní odpovědi. Chěli jsme vědět &ndash; **a tak vznikl dotazník o vzdělávání na míru - na něj nám odpovědlo 76 z vás a dnes se podělíme o jeho výsledky**."
author: 1
tweet: "Urodilo se na blogu: 5 témat, po kterých PHP programátoři touží #php #research"
---

## Neznáme potřeby programátorů

Jak tento dotazník vůbec vznikl? Minulý rok se dostaly do pozornosti vzdělávací projekty, které cílily na PHP programátory. Kolem léta 2016 vzniknul projekt symfony-skola.cz (již neaktivní) a na podzim pokračoval [CodeCamp](http://codecamp.cz/). **Témata byla jasně daná, ale plynula zejména z potřeb zadavatelů.** To je pochopitelné, protože pokud firma dělá v Laravelu, tak pro ni nemá smysl učit někoho Zend.

Nás ale zajímalo, jak to mají programátoři samotní. **Co je zajímá, s čím zápasí a po čem nejvíc touží.**

### Chtěli jsme mít data, o která se můžeme opřít o něco lépe než o vlastní představu či přání

Proto vzniknul dotazník, jehož výsledky se dnes dovíš.

Věříme, že je to cesta ke zlepšení spokojenosti programátorů &ndash; ať už formou kurzů na míru nebo psaní článků o dané tématice.


## Technické údaje

Dotazník se ptal na 4 body: **kdy** (doba v týdnu + jak dlouho), **jak často**, **kde** a **co se chceš naučit**. První 3 otázky byly uzavřené, poslední otevřená.

Vyplnilo jej **76 respondentů** a dotazování proběhlo v období podzim-zima 2016.

Dotazník byl šířen na sociálních sítích zejména v rámci tehdejší Symfony komunity.

Cílová skupina byli PHP programátoři. Ti byli osloveni [přes Twitter](https://twitter.com/Pehapkari/status/789454946965987328) a soutěž v newsletteru.

Kompletní znění dotazníku najdeš na [Google Forms](https://docs.google.com/forms/d/157AWMF_yUjrYuqZ6B81HW-0WD5e8E_lAbwGdjyQqdOE). Přidej odpověď a pomoz nám zlepšit data.


## „Dojedu někam jednou týdně, po práci na 2-3 hodiny.“

To by podle výsledků s největší pravědpodobností říkal ideální student.

Mrkni na jednotlivé poměry voleb a další časté možnosti.

<img src="/assets/images/posts/2017/education-pool/pie-1-1.png">

<img src="/assets/images/posts/2017/education-pool/pie-1-2.png">

<img src="/assets/images/posts/2017/education-pool/pie-2.png">

<img src="/assets/images/posts/2017/education-pool/pie-3.png">


### Počkej, tipni si!

Než budeš číst dál, na chvilku se zastav a zamysli se. Představ si 3 témata, která si myslíš, že PHP programátoři chtějí nejvíce.

Pak můžeš srovnat, jak moc je tvůj tip přesný.


## Co se chceš naučit?

Teď to nejzajímavější &ndash; otevřená otázka. Odpovědi jsme analyzovali podle zmíněných témat a vytvořili kategorie s podobnou tématikou. Vybrali jsme top 5 kategorií a jako bonus 2 výrazná samostatná témata.

### Continuous delivery/integration/deployment (13 b.)

- CI (6)
- deployment (4)
- cloud/AWS    (3)

*„Nasazení app do cloudu - ideálně asi AWS - od nuly (vč. výběru služeb, nastavení app pro vývoj / ostré prostředí po ukládání dat a balancingu. Nasazení CI - instalace, pouštění testů, deploy.“*


### Git pro začátečníky i pokročilé (17 b.)

- git-branch, git-flow (7)
- git (6)
- pokročilý git    (4)

*„Git workflow + rebase a best practise na to, čo verzovať a čo nie. Ako navrhnúť repozitáre pre veľké projekty.“*


### Testování od nuly (20 b.)

- jak začít testování (15)
- pokročilé testování, testování aplikací (5)

*„Určitě skočit do testování, s tím souvisí i psaní testovatelného kódu.“*


### Týmové soft skills (24 b.)

- komunikace s kolegy, vedení týmu (9)
- lepší plat, lepší práce (6)
- prosazování technologií v práci (5)
- učit kolegy (4)

*„Nejlépe volné večery na různá témata. Na první pohled ani nemusí souviset s programováním. Rozvoj soft skills by byl skvělý. Prezentace, komunikace, psychologie - jak pro pochopeni uživatele tak i kolegů.“*

### Symfony, Nette a jejich vztah (26 b.)

- Symfony (16)
- Nette    (7)
- rozdíly mezi nimi, jak přejít z jednoho na druhý (3)

*„Jaké jsou v Symfony best practices, které jej odlišují od Nette. Co za myšlenky v Symfony stojí za to a nejsou v Nette.“*


### Nejsilnější samostatná témata

**Jak vytvořit a udržovat open-source projekt** (7)

*„Chci se naučit udržovat části naší aplikace jako open-source.“*

**Návrhové vzory** (7)

*„Podrobně návrhové vzory na konkrétních přikladech.“*


## Co si z toho odnést?

Až budeš vymýšlet téma pro svoje školení či svůj článek, tak tady můžeš najít inspiraci. Je velká šance, že nemineš.

Nejzajímavější byly požadované úrovně. Často padaly odpovědi jako **intro do...**, **jak začít s...**.

Na srazech se potkává z ~80 % ustálená skupina lidí, která je velmi blízko technickému vrcholu. Tedy testování, PHP 7, Git, automatický deployment nebo framework v poslední verzi na produkci je **něco běžného**. Řeší se složitější technologie a postupy - jako GraphQL, Git rebase, RabbitMQ, Elastic, PostgreSQL, Doctrine či ReactJS.

 **Tím, že začátečnická úroveň není zahrnuta do srazu, začne chybět ve článcích a jiných vzdělávacích zdrojích**. A tak  **se nůžky mezi věčným začátečníkem**, který nemá podklady pro rozvoj, **a zkušeným seniorem**, který hltá zdroje v ančlitině jeden za druhým, **stále rozevírají**.

**Nezapomeňme na začátečníky, taky jsme jimi jednou byli.**

Je to největší a nejvděčnější cílová skupina.
