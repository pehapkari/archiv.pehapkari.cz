---
id: 43
title: "PHP u nás čeká rok expanze"
perex: |
    Za minulý rok naše php komunita vyrostla jako nikdy předtím. Přestali jsem řešit, kdo má větší framework, **začali jsme sdílet online i offline a spojovat se napříč republikou**. Mám z toho ohromnou radost!
    <br><br>
    Dnes se s tebou chci podělit o to, kam jsme zatím došli a jaká velká cesta nás ještě čeká.
author: 1
tweet: "Urodilo se na blogu: PHP u nás čeká rok expanze #retro"
---

## Scházíme se čím dál víc

První 3 srazy, které jsem organizoval v Brně ještě v roce 2015, byli 3 lidi a já. Dnes se dívám na srazy za poslední rok, přijde mi fascinující (tím radostným způsobem), **jak rádi se PHP programátoři scházejí a povídají si**. Stačí jen zarezervovat hospodu nebo napsat do firmy.

Praha, Pardubice, Hradec Králové, České Budějovice a Ostrava. Tento rok taky **[PHP hory](https://www.facebook.com/events/1145689815543939/), [indický oběd](https://www.facebook.com/events/690537214452439/) nebo [mini hackaton](https://www.facebook.com/events/203723420110018/)**.

<div class="text-center">
    <img src="/../../../../assets/images/posts/2017/php-boom/hory.jpg" style="max-width:100%" class="img-thumbnail">
</div>


Unikla ti nějaká akce, na které jsi chtěl být? **Subscribni se k [akcím na FB](https://www.facebook.com/pehapkari/events) a budeš o všech vědět**.


## Dohodli jsem se na společném místu online

Ještě minulý rok nebylo moc jasné, kde se ptát na různé věci kolem PHP. Nette fórum? Symfony gitter? Jak psát web? Email? Twitter?

S [Honzou Černým](http://honzacerny.com/) jsme si řekli, že tu schizofrenii změníme a na podzim [jsme spustili společný PHP Slack](http://pehapkari.cz/#slack). Za **4 měsíce běhu jsme vyrostli ze 150 lidí na 650**. Včetně 55 kanálů!

Největší pohodlí je to, že když chceš napsat někomu z PHP komunity, najdeš ho tam. Takový **československý PHP Facebook**, kde jsme všichni přátelé :).


## PHP je na technologickém vrcholu

Nikdy nebylo jednodušší začít dělat v PHP. Ekosystém je bohatý, stabilní a od PHP 7.1 s vyspělými scalar a return types přebírá velkou míru zodpovědnosti za programátora.

Po pokecu s [Davidem Grudlem](https://twitter.com/geekovo) bude i **[Nette 3.0](https://forum.nette.org/en/28023-nette-3-0-0-alpha-released) na PHP 7.1**. Myslím, že to bude odvážný a skvělý příklad ostatním PHP frameworkům.


## Českému PHP se ve světě daří

[Ondra Mirtes](https://ondrej.mirtes.cz/) po letech testování v praxi open-sourcoval [PHPStan](https://github.com/phpstan/phpstan). **K dnešnímu dni má skoro 1400 hvězdiček na Githubu**.

Sám ho už pár měsíců spokojeně používám a **[doporučuju nasadit aspoň do CI](https://www.tomasvotruba.cz/blog/2017/01/28/why-I-switched-scrutinizer-for-phpstan-and-you-should-too/)**.

[Neon](https://ne-on.org/) už je známý formát a v příštím balíčku ho už použiju s klidem.

**Díky Ondro.**


## Začínáme si hrát s Facebook Live

I my jsme si všimli, že je rok 2017, a sáhli jsme po moderních trendech. Youtubering po programátorsku! :)

**Poslední 2 akce jsme přenášeli aspoň z části živě**, a [i když se občas nedaří](https://www.facebook.com/pehapkari/videos/1257522914297516/), učíme se a zlepšujeme.

Naposled jsme vysílali [workshop Filipa Procházky o Doctrine](https://www.facebook.com/pehapkari/videos/1258859380830536/) z Brna. **Díky [Honzo Kuchaři](https://github.com/jkuchar) za vysílání.**

## PHP programátory baví psát

Každý týden [vyjde na blogu](https://pehapkari.cz/blog/) aspoň jeden článek. Už na něj přispělo **přes 12 různých autorů** - **z toho přes 80 % tak napsalo svůj úplně první článek**. Respekt! Líbí se mi diverzita názorů a konstruktivní diskuse v komentářích.

<div class="text-center">
    <img src="/../../../../assets/images/posts/2017/php-boom/posts.png" class="img-thumbnail">
</div>


## Firmy si začínají uvědomovat, že je vzdělávání užitečné

Chci zmínit 2 firmy, které různou formou podporují rozvoj PHP komunity a ještě tu sehrají velkou roli:

- **[ShopSys](https://www.shopsys.cz)** - **firma, která nás podporuje od samotného začátku. Za to jim patří velké díky - díky Petře**. A jedna z mála firem, kam bych doporučil jít. Ještě to minimálně půl roku potrvá, ale [ShopSys Framework](http://www.shopsys-framework.com/) bude další velký výkop ČR do světa.
- Velké **díky patří [Lmc](https://www.lmc.eu/)**, kde se zajímají nejen o práci, ale i o vzdělávání. Už jsme dlouho v kontaktu a myslím, že časem něco rozjedeme. **Díky Kubo za podnětné diskuse**.



## Připravujeme komunitní školení

Věřím, že je u nás **spousta šikovných školitelů**, kteří zatím spíše programují. Poslední rok jsem se s pár z nich bavil a plánoval školení v oblastech, kde jsou experti. **Témata jsou jasná, prostory také, už zbývá jen spustit přihlašování**.

Zatím prozradím, že se můžete těšit na [Ondru Mirtese](https://ondrej.mirtes.cz/), [Tomáše Fejfara](https://www.tomasfejfar.cz/) nebo [Václava Makeše](https://www.makes.cz/).


### Kam půjdeme dále?

Tento článek jsem začal psát na konci roku 2016 a mezitím přibyly další 2/3 obsahu.
Kam to bude směřovat netuším, ale **jestli to půjde tímhle tempem, máme se na co těšit**.

Ještě připomenu, že tento rok tě čeká **2. ročník konference PHP Prague**. Jestli překonáme 120 návštěv z minulého roku, tak opravdu nevím, kam se vejdeme :).


## A jak ovlivníš svět ty?

Hlavním cílem PHP komunity je **dát možnosti těm, kteří se chtějí realizovat**.

Máš nápad? Sem s ním.

*V jednotě a diverzitě je síla.*
